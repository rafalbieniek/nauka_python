“The One Ring” lub “Jedyny Pierścień” to gra fabularna oparta na twórczości J.R.R. Tolkiena, twórcy “Hobbita” i “Władcy Pierścieni”, czyli książek bez dwóch zdań otwierających każdy kanon literatury fantasy.
Druga edycja zaprojektowanej przez Francesco Nepitello gry zabierze nas w najtrudniejsze lata Trzeciej Ery Śródziemia, do czasów między Bitwą Pięciu Armii, a Wojną o Pierścień, gdy siły Saurona, wielkiego Nieprzyjaciela, zbierały się do ostatecznego ataku, regularnie podgryzając smętne resztki, które postały z dawnego sojuszu ludzi, krasnoludów i elfów.
Bohaterowie to nieliczne jednostki, które decydują się wybić ponad swoją zwyczajność i stanąć do walki w obronie swoich domów i bliskich, a przez to także i całego świata.
